দেশে যা কিছুই ঘটুক জামায়াত-শিবিরের ওপর দায়ভার চাপিয়ে দাও, এই আওয়ামী চিন্তাচেতনা যারা নতুন করে লালন করছে তারাই আজকের পরিস্থিতির জন্য অনেকাংশে দায়ী।

শিবির-ছাত্রদল-এনসিপি, জুলাই গণঅভ্যুত্থানের পক্ষের শক্তির মধ্যে এই বিরোধ দেখে এখন মজা নিচ্ছে নিষিদ্ধ পলাতকলীগ। তারা আজকের বোতল নিক্ষেপকারীকে এভাবে হিরো হিসেবে উপস্থাপন করা শুরু করে দিয়েছে। তাদের সমস্ত প্লাটফর্মগুলোতে এভাবেই উদযাপন করা হচ্ছে। তারা চাচ্ছে আমরা সবাই বিভক্ত হয়ে একে অন্যের ওপর ঝাপিয়ে পড়ি। এজন্য তারা কোটি কোটি টাকা অনলাইন-অফলাইনে ঢালছে। আজকের এই দিনটা কেন দেখতে হলো আমাদেরকে? যেখানে আমরা জুলাই এ একে অন্যের জন্য জীবন দিতেও কুণ্ঠাবোধ করিনি।

এইসব কিছুর দায়ভার যারা ভারত-আ.লীগের ন্যারেটিভ এনে জুলাই গণঅভ্যুত্থানের পক্ষের শক্তির মধ্যে বিভেদ সৃষ্টি করেছে তাদেরকেই নিতে হবে। কারণ সবকিছুর শুরুই করেছে এরা। এখনও সময় আছে, পারস্পরিক কাঁদা ছুড়াছুঁড়ি বন্ধ করে ঐক্যবদ্ধ হোন। শান্ত হন, ধীরস্থির হোন। নইলে সমূহ বিপদ অপেক্ষা করছে জুলাই বিপ্লবীদের, এমনকী পুরো বাংলাদেশের। কারণ অভ্যন্তরীণ কোন সংঘাতের সৃষ্ট হলেই এখানে "র" পুরোদমে সক্রিয় হয়ে যাবে।
