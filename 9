মাহফুজের মাথায় বোতল ছুড়ে মারা শিক্ষার্থীর নাম ইশতিয়াক হোসেন। তিনি জগন্নাথ বিশ্ববিদ্যালয়ের অর্থনীতি বিভাগের ১৯তম ব্যাচের প্রথম বর্ষের শিক্ষার্থী। তিনি কোনপ্রকার রাজনীতির সাথে সম্পৃক্ত নন সেটা ঐ শিক্ষার্থী নিজেই দাবি করেছেন। তাও যদি সন্দেহ হয় রাষ্ট্রীয় ভাবে সেটা তদন্ত করে বের করা হোক। আর প্রয়োজনে তাকে জবাবদিহিতার আওতায়ও আনা হোক। একইসাথে গতকাল জগন্নাথ বিশ্ববিদ্যালয়ের শিক্ষার্থীদের ওপর যে চরম রাষ্ট্রীয় নিপীড়ন হয়েছে সেটারও বিচার হোক। মাহফুজের মাথায় অনাকাঙ্খিতভাবে বোতল মারা টা কোনভাবেই এভাবে অর্ধশতাধিক জবি শিক্ষার্থীর ওপর নৃশংস হামলা চালিয়ে র'ক্তা'ক্ত করে দেওয়ার চেয়ে গুরুত্বপূর্ণ কিছু না। জবি শিক্ষার্থীদের ওপর যে সারাদিন পৈশাচিক হামলা হলো এটাই সবচেয়ে বেশি আলোচনায় থাকার কথা ছিল। কিন্তু "ক্ষমতা" এখানে "জনতা" এর চেয়েও বেশি গুরুত্বপূর্ণ হয়ে উঠেছে।

মাহফুজের ওপর বোতল নিক্ষেপের ঘটনায় সর্বপ্রথম নিন্দা জানিয়ে পোস্ট দিয়েছিল ছাত্রশিবিরের কেন্দ্রীয় সভাপতি। অথচ ঘটনা ঘটার সাথে সাথেই তাৎক্ষনিক গতকাল রাতে যে মাহফুজ এই ঘটনার দায়ভারও প্রতিহিংসার বশবর্তী হয়ে একটা গোষ্ঠীর ওপরে তুলে দিয়েছিল তার কি হবে? এছাড়া তাঁর ব্রেইন চাইল্ড (এনসিপি ও বাগছাস) এর একাধিক নেতাকর্মীরাও এই ঘটনা নিয়ে চরম প্রোপাগান্ডা চালিয়েছে রাতভর যেখানে অনেকে "হাওয়া" দিয়েছে।  

এই "দায় দিয়ে দাও" রাজনীতির শেষ কোথায়? এই রাজনীতি তো আওয়ামী ফ্যাসিস্টদের রাজনীতি ছিল। যে রাজনীতির কবর দেওয়া হয়েছিল ০৫ই আগস্ট দ্বিতীয় স্বাধীনতা পাওয়ার দিনে।
